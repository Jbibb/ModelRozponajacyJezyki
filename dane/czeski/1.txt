Škeblice asijská či škeble asijská (Sinanodonta woodiana) je velký druh sladkovodního mlže z čeledi velevrubovití, jehož domovinou jsou řeky východní Asie. Těžiště přirozeného výskytu se nachází v povodí řek Amur a Jang-c’-ťiang, kde škeblice představují dominantní druh mezi velkými mlži. Lastura je elipsovitého až skoro kulatého tvaru o délce až 25 cm. Barva povrchu lastury se liší podle lokace, nejčastěji bývá černošedá s odstíny hnědé, zelené či tmavě fialové barvy. Vnitřní části lastury jsou narůžovělé. Živí se řasami a bakteriemi, které přefiltrovává z vody. Škeblice jsou odděleného pohlaví. Rozmnožují se tak, že samec vypustí spermie do vodního sloupce a samice nasaje spermie do sebe. Vajíčka jsou oplozena v žaberních lupenech samice, odkud jsou po dozrání vypuštěna jako larvy (glochidia) do vody, kde se přichytí na hostitele (rybu), na němž parazitují po dobu cca 4–10 dní, než se vyvinou do juvenilního stadia škeble. Rozmnožují se již v druhém roce života, mohou se dožít až 15 let.
Druh se na přelomu 50. a 60. let 20. století rozšířil do řady zemí Evropy, střední Ameriky a jihovýchodní Asie, kde se stal úspěšným invazivním druhem. K rozšíření patrně došlo ve formě glochidií přichycených na dovezených chovných rybách z východní Asie. V Česku byla škeblice asijská poprvé zaznamenána v roce 1996, od té doby se rozšířila do mnoha českých a moravských povodí. V místech postižených invazí škeblic dochází ke konkurenci s původními druhy velkých mlžů, a to jak ve stadiu glochidií, tak v dospělém stadiu. V krajních případech může dojít k úplnému nahrazení místní populace škeblí tímto invazivním druhem.
Východní Asie je východní region Asie, který může být definován geograficky nebo etno-kulturně.[1]

Východní Asie hraničí se Sibiří a ruským Dálným východem na severu, jihovýchodní Asií na jihu, jižní Asií na jihozápadě a střední Asií na západě. Na východě je Tichý oceán a na jihovýchodě Mikronésie (skupina ostrovů Tichého oceánu, klasifikovaná jako součást Oceánie).

Geograficky tato oblast leží na ploše 11 839 074 km², což je 28 % kontinentu Asie a je o 15 % větší než Evropa. Žije zde okolo 1,7 miliardy lidí, což je přibližně 38 % asijské populace a 20,5 % celosvětové populace.[2][3] Tato oblast patří mezi nejvíce zalidněná místa na světě. Hustota zalidnění ve východní Asii je 130 obyvatel/km², což je přibližně trojnásobná průměrná hustota zalidnění na světě.

Kulturně zahrnuje ty společnosti, které byly po dlouhou dobu ve sféře vlivu čínské kultury, respektive je ovlivňoval:

    silný historický vliv klasické čínštiny
    Konfucianismus a Neo-konfucianismus
    Mahájánový buddhismus, Zen buddhismus
    Taoismus

Tato kombinace jazyka, politické filosofie a náboženství (stejně tak jako umění, architektury, svátků, atd.) přesahuje geografické vymezení východní Asie. Východní Asie je moderní výraz pro tradiční označení Dálný východ, který popisuje geografickou pozici oblasti vůči Evropě, spíše než oblast v rámci Asie. 